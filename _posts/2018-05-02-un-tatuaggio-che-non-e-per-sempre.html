---
layout: article
title: "Un tatuaggio che non è per sempre"
description: "Sono di grande tendenza i temporary tattoos che si sono imposti come sostituti di quelli permanenti sia per gli indecisi"
date: 2018-05-02 10:00:00 -0600
image: https://s3.eu-central-1.amazonaws.com/catchup-bottle/22955420532_f8bb3c71b0_k.jpg
imagealt: "Tatuaggio Sprig non permanente di Tattly"
category: tecnologia
featured: true
---

<img src="https://s3.eu-central-1.amazonaws.com/catchup-bottle/22955420532_f8bb3c71b0_k.jpg" alt="Tatuaggio Sprig non permanente di Tattly"/>

<p>
  Da un po’ di tempo ormai, sono di grande tendenza i temporary tattoos che si sono imposti come sostituti di quelli permanenti sia per gli indecisi, ai quali piacerebbe avere qualcosa di originale stampato sulla pelle, ma che magari non hanno il coraggio di renderlo permanente, sia per chi ha semplicemente paura del dolore che, seppur d’intensità variabile, è una costante dei tatuaggi permanenti.
</p>

<p>
  I temporary tattoos hanno le stesse proprietà ipoallergeniche di quelli per bambini e sono adatti ad ogni tipo di pelle. Inoltre, a differenza di quelli permanenti, che devono essere fatti in ambienti controllati e sterili per evitare contagi o infezioni, i temporary tattoos possiamo farli in totale relax da soli e a casa nostra e sono anche facilissimi da fare. La loro modalità di applicazione è la stessa di quelli per bambini. Essendo molto simili a questi, però, si potrebbe pensare che abbiano la loro stessa durata e la loro stessa poca resistenza all’acqua, ma non è così, e la loro durata nel tempo migliora di continuo, grazie ai progressi delle ricerche che si occupano di modificarne le caratteristiche chimico-fisiche.
</p>

<p>
  In più, oltre ad essere semplicissimi da applicare, sono ormai prodotti nelle più svariate forme, dimensioni, negli stili più diversi ed originali, a colori e non, e rendono divertente e facile la creazione di un proprio stile “temporaneo”.
</p>

<p>
  Tra i produttori più famosi, c’è l’azienda newyorkese <a href="http://tattly.com/" target="_blank">Tattly</a> nata nel 2011, grazie all’idea di Tina Roth Eisenberg, ora affiancata da un gruppo di designer professionisti che producono incessantemente nuovi e stilosi temporary tattoos, con inchiostri a base vegetale non tossici. Nel sito della loro azienda è presente una ricerca user-friendly per categorie di tattoos che variano da “gift ideas” a “inspirational”, da “summertime” a “animals”, da “color” a “black and white” e tantissime altre ancora.
</p>

<img src="https://s3.eu-central-1.amazonaws.com/catchup-bottle/33608244604_88575bf086_k.jpg" alt="Tatuaggio oro, nuvola con pioggia, non permanente di Tattly"/>

<p>
  MIT e Microsoft hanno collaborato ad una ricerca ispirata dalla grande diffusione dei temporary tattoos, dalla quale risulterebbe possibile far sì che questi, oltre che essere un accessorio di stile, abbiano anche una finalità tecnologica. Infatti, rendendoli una vera e propria interfaccia su pelle, potrebbero essere  in grado di interagire con i nostri smartphones o, di fornire informazioni biometriche sulla salute, a chi li indossa.
</p>

<p>
  I temporay tattoos, dunque, non sono destinati a sparire dalla circolazione, dureranno a lungo e, molto probabilmente, diventeranno nostri fedeli compagni nella quotidianità: ci aiuteranno a monitorare la nostra vita e la nostra salute comodamente, oltre che ad essere stilosi e originali.
</p>