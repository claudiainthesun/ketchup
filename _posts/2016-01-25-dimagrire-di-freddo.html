---
layout: article
title: "Dimagrire di freddo"
description: "Durante le olimpiadi del 2008, Ray Cronise, ex-scienziato della NASA, è venuto a conoscenza del fatto che il famosissimo nuotatore americano Michael Phelps, che proprio durante quelle olimpiadi ha vinto 8 medaglie d’oro, mangiava cibo per un totale di 12000 calorie al giorno, una quantità cinque volte maggiore rispetto a quella di una persona normale. Considerando la quantità di calorie che si possono bruciare nuotando per un’ora, nonostante il fatto che si tratti di Phelps, e non di un qualsiasi nuotatore, avrebbe dovuto comunque nuotare più di quanto non facesse già normalmente per riuscire a bruciare tutte quelle calorie, una incongruenza che secondo Cronise poteva soltanto essere giustificata dal fatto che il corpo di Phelps, per mantenere la corretta temperature corporea, bruciava le calorie in sovrappiù scaldandosi nell’acqua fredda in cui nuotava."
date: 2016-01-25 10:00:00 -0600
image: https://s3.eu-central-1.amazonaws.com/catchup-bottle/isaac-wendland-47362.jpg
imagealt: "Uomo che corre nella neve, molti scienziati sostengono che l'esposizione al freddo fa bruciare più calorie permettendo di dimagrire più velocemente, foto di Isacc Wendland"
category: benessere
featured: true
---

<img src="https://s3.eu-central-1.amazonaws.com/catchup-bottle/phelps.jpg" alt="Michael Phelps, che secondo Ray Cronise ex-scienziato della NASA brucia più calorie di quante potrebbe bruciare semplicemente con l'esericizio fisico."/>

<p>Durante le olimpiadi del 2008, Ray Cronise, ex-scienziato della NASA, è venuto a conoscenza del fatto che il famosissimo nuotatore americano Michael Phelps, che proprio durante quelle olimpiadi ha vinto 8 medaglie d’oro, mangiava cibo per un totale di 12000 calorie al giorno, una quantità cinque volte maggiore rispetto a quella di una persona normale. Considerando la quantità di calorie che si possono bruciare nuotando per un’ora, nonostante il fatto che si tratti di Phelps, e non di un qualsiasi nuotatore, avrebbe dovuto comunque nuotare più di quanto non facesse già normalmente per riuscire a bruciare tutte quelle calorie, una incongruenza che secondo Cronise poteva soltanto essere giustificata dal fatto che il corpo di Phelps, per mantenere la corretta temperature corporea, bruciava le calorie in sovrappiù scaldandosi nell’acqua fredda in cui nuotava.</p>

<p>Molti altri studiosi da tempo hanno sostenuto l’ipotesi che il corpo bruci più calorie a basse temperature, infatti, è risaputo che servono più calorie per sopravvivere in ambienti freddi. Studi sugli effetti del freddo sul metabolismo erano già stati fatti dal chimico francese Antoine Lavoisier nel XVIII secolo, ma soltanto oggi questa ipotesi sta cominciando ad essere considerata come metodo per combattere l’obesità e le malattie metaboliche come il diabete. Una prolungata esposizione a un freddo mite, sembra ora essere sufficiente a far partire il processo di riscaldamento corporeo che brucia le calorie in eccesso. Per questa ragione potrebbe essere la chiave per rimanere in forma.</p>

<img src="https://s3.eu-central-1.amazonaws.com/catchup-bottle/isaac-wendland-47362.jpg" alt="Uomo che corre nella neve, molti scienziati sostengono che l'esposizione al freddo fa bruciare più calorie permettendo di dimagrire più velocemente, foto di Isacc Wendland"/>

<p>Wayne B. Hayes, professore associato alla University of California di Irvine, ha creato un gilet che ora è in vendita online a $249.99, chiamato “Cold Shoulder”, il quale se indossato, secondo Hayes, può far bruciare fino a 500 calorie al giorno, senza bisogno di muovere un muscolo. Questo gilet consiste in una maglia imbottita con borse di ghiaccio che vanno fatte congelare nel freezer, per poi essere indossate. Non è quindi nulla di sofisticato, ma il suo creatore sostiene che funziona e in pochi mesi e in alcuni casi settimane, fa perdere tutti i chili in eccesso.</p>

<p>Quest’anno l’estate è ormai passata, ma per la prova costume dell’anno prossimo, invece di mettersi a dieta o iscriversi in palestra basterà provare a camminare in t-shirt d’inverno, tenere i riscaldamenti più bassi o addirittura replicare il gilet di ghiaccio che, d'altronde, sembra il modo scientificamente provato più efficace per perdere peso anche stando comodamente seduti: l’importante è stare attenti e non raffreddarsi troppo!</p>