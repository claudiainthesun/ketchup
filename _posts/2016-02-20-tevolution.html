---
layout: article
title: "Tèvolution"
logo: https://s3.eu-central-1.amazonaws.com/catchup-bottle/logo-tea.png
description: "Il tè verde, nelle ultime decadi è diventato estremamente popolare nel mondo occidentale e questo grazie alle sue proprietà benefiche e antiossidanti sul nostro organismo."
date: 2016-02-20 10:00:00 -0600
image: https://s3.eu-central-1.amazonaws.com/catchup-bottle/tea-by-alisher-sharip.jpg
imagealt: "Il tè verde, due tazzine e delle foglie, foto di Alisher Sharip"
category: benessere
featured: true
---

<img src="https://s3.eu-central-1.amazonaws.com/catchup-bottle/tea-by-alisher-sharip.jpg" alt="Il tè verde, due tazzine e delle foglie, foto di Alisher Sharip"/>

<p>Il tè verde, negli ultimi decenni è diventato estremamente popolare nel mondo occidentale e questo grazie alle sue proprietà benefiche e antiossidanti sul nostro organismo.</p>

<p>In Oriente, invece, la sua reputazione si va costruendo da millenni. La sua scoperta infatti risale all'epoca dell’imperatore cinese Shen Nung.</p>

<p>Un giorno questi si trovava nei suoi giardini a far bollire dell’acqua in un calderone (essendo venuto a conoscenza che se fatta bollire prima di berla, l'acqua si sarebbe purificata), sotto un piccolo albero dal quale, ad un certo punto, caddero delle foglie che finirono nell'acqua e bollirono, trasformandola in tè, per la prima volta in assoluto. Quando l’imperatore provò la bevanda si sentì subito rinvigorito. Riferita a corte la sua scoperta, il tè verde, con la benedizione dell’imperatore, si diffuse presto in tutta la Cina, diventando inoltre la prima bevanda caffeinata della storia.</p>

<p>Successivamente il tè verde si diffuse anche in Giappone, e proprio lì un religioso buddista lo associò per la prima volta alla religione, trasformando la preparazione del tè in una forma d’arte, in una cerimonia come lo è ancora oggi.</p>

<p>Questa bevanda si è dimostrata ricca di effetti benefici per la nostra salute:</p>

<ul>
  <li>
    È ricchissima di antiossidanti che rallentano l’invecchiamento cellulare e combattono i radicali liberi, colpevoli delle malattie degenerative;
  </li>

  <li>
    Secondo uno studio pubblicato nel “Journal of biological chemistery“ bere tè verde aiuterebbe a mantenere nei giusti livelli il colesterolo;
  </li>

  <li>
    Sembra che sia anche un utile alleato nella prevenzione del diabete, perché una sostanza contenuta al suo interno, regola gli zuccheri nel sangue;
  </li>

  <li>
    È una bevanda drenante, che favorisce l’eliminazione dei liquidi in eccesso, causa della cellulite, nemica numero uno delle donne;
  </li>

  <li>
    Aiuta a dimagrire perché accelera il metabolismo e sopprime la fame.
  </li>
</ul>

<p>Dopo aver dato una rapida occhiata ai suoi preziosi effetti, scopriamo come prepararlo al meglio. Possiamo utilizzare sia le bustine, per le quali basta seguire i consigli riportati sulla confezione, che le foglie, che vanno tenute lontano da odori forti dei quali potrebbero impregnarsi, e vanno conservate lontane dalla luce del sole e in un luogo asciutto;</p>

<p>1. l’acqua in entrambe le preparazioni non deve essere povera di sali perché è necessario che abbia un buon sapore; se ne consiglia una minerale naturale di montagna.</p>

<p>La sua temperatura deve essere compresa tra gli 80°C e gli 85°C. Per misurarla possiamo usare un termometro da cucina, oppure osservare la dimensione delle bolle sulla superficie dell’acqua, che devono essere della dimensione delle lenticchie, o il vapore che deve salire in flussi verticali</p>

<p>2. se si utilizzano le foglie, ne servono 1gr per ogni 100 ml di acqua (2,5 gr in una tazza standard da 250 ml) da tenere in infusione per il tempo consigliato sulla confezione.</p>

<p>Ora, conoscendo i suoi benefici e il metodo di preparazione non resta altro da fare che prepararne una tazza.</p>

<p>Buon tè verde!</p>