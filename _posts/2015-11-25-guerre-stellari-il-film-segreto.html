---
layout: article
title: "Guerre Stellari: Il Film Segreto"
description: "Presto arriverà Natale, e poco prima il nuovo episodio della saga di Guerre Stellari, Star Wars: Episodio VII - Il risveglio della Forza, che uscirà al cinema in Italia il 16 dicembre. Torneranno i vecchi attori, Ian Solo, Luke Skywalker e la principessa Leia saranno, infatti, interpretati proprio da Harrison Ford, Mark Hamil e Carrie Fisher, che dopo 33 anni interpreteranno i personaggi della trilogia originale."
date: 2015-11-25 10:00:00 -0600
image: https://s3.eu-central-1.amazonaws.com/catchup-bottle/hildebrandt_star_wars.jpg
imagealt: "Poster di Guerre Stellari, Star Wars, con Luke, Leia e Darth Vader, arte di Hildebrandt"
category: cultura
featured: false
---

<img src="https://s3.eu-central-1.amazonaws.com/catchup-bottle/hildebrandt_star_wars.jpg" alt="Poster di Guerre Stellari, Star Wars, con Luke, Leia e Darth Vader, arte di Hildebrandt"/>

<p>Presto arriverà Natale, e poco prima il nuovo episodio della saga di Guerre Stellari, Star Wars: Episodio VII - Il risveglio della Forza, che uscirà al cinema in Italia il 16 dicembre. Torneranno i vecchi attori, Ian Solo, Luke Skywalker e la principessa Leia saranno, infatti, interpretati proprio da Harrison Ford, Mark Hamil e Carrie Fisher, che dopo 33 anni interpreteranno i personaggi della trilogia originale.</p>

<p>Pochi sanno però, soprattutto in Italia, che queste tre star hanno interpretato gli stessi personaggi anche in un altro film, sempre ambientato nell’universo di Guerre Stellari, un film che lo stesso George Lucas ha cercato di seppellire e fare dimenticare a tutti i costi, ma che orbita ancora in rete grazie a chi lo ha registrato durante la sua prima, e unica, apparizione in tv.</p>

<p>Si tratta del “The Star Wars Holiday Special”, uno speciale televisivo a tema natalizio trasmesso il 17 novembre del 1978, un anno dopo “Una nuova speranza” e due anni prima de “L’Impero colpisce ancora”.</p>

<p>Il tema di questo speciale, che come detto prima vede il ritorno di tutti i personaggi più importanti del primo film di Guerre Stellari, racconta della festa di Life Day, o “giorno della vita”, quasi totalmente analoga alla festa di natale.</p>

<p>Chewbecca, insieme a Han Solo, sta cercando di raggiungere la sua famiglia sul pianeta Wookie, dove si trovano suo padre Itchy, sua moglie Malla, e suo figlio Lumpy. Il punto di vista dominante è della famiglia di Chewbecca che aspetta il suo ritorno a casa, ostacolato dalle forze imperiali.</p>

<img src="https://s3.eu-central-1.amazonaws.com/catchup-bottle/star-wars-holiday-hed-2014.jpg" alt="La copertina dello speciale televisivo natalizio di Guerre Stellari, Star Wars Holiday Special"/>

<p>La storia principale si alterna a spezzoni musicali, “comici” e ad uno animato, che introduce il personaggio di Boba Fett, non ancora apparso nella trilogia. Le inquadrature particolari, e le sceneggiature eccentriche, insieme all’andatura lentissima donano al film un aspetto ridicolo, e comprensibile solo ai più appassionati, perciò nonostante gli ottimi ascolti, è stato accolto negativamente sia dai critici che dai fan.</p>

<p>Inoltre, nonostante che ad occuparsi della stesura della trama sia stato George Lucas, questa fu successivamente modificata dai produttori dello show, che la trasmisero senza l’approvazione di Lucas, rendendola un vero insuccesso.</p>

<p>Dopo la sua prima e unica messa in onda, col passare degli anni, questo “film segreto” è diventato un pezzo da collezione, ricordato per la sua qualità scadente e per l’assurdità della sua trama.</p>

<p>È noto a pochi, soprattutto qui in Italia dato che l’unica versione mai stata trasmessa è in inglese. Per colmare questa lacuna però, se vi sentite coraggiosi, e anche in un certo senso nostalgici, invece di rivedere i film di Guerre Stellari originali prima dell’uscita di quello nuovo, provate a vedere questo special definito addirittura “istericamente terribile” da uno dei co-scrittori.</p>

<p>Siete stati avvisati. Chissà se riuscirete ancora a vedere con gli stessi occhi la galassia lontana lontana.</p>