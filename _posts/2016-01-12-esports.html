---
layout: article
title: "Nuovi orizzonti dello sport"
description: "Il mondo degli e-sports, gli sport elettronici, è in costante crescita nonostante lo scetticismo di molte persone, alcune delle quali non ritengono si tratti di sport ma solo di bana﻿li videogiochi. la questione della denominazione di queste attività, è aperta, ma i numeri parlano chiaro, un fenomeno cominciato agli inizi del 2000, con la proliferazione e l’accesso sempre più facile a console e pc da gioco, oggi conta milioni di avidi partecipanti e spettatori, e tantissime aziende che tramite pubblicità e sponsorizzazioni vogliono sfruttare la popolarità di questi “sport” per vendere i propri prodotti."
date: 2016-01-12 10:00:00 -0600
image: https://s3.eu-central-1.amazonaws.com/catchup-bottle/Evil_Geniuses_with_the_Aegis_at_The_International_2015.jpg
imagealt: "La squadra di esports Evil Geniuses, vincitori al The International 2015 di Dota 2"
category: tecnologia
featured: false
---

<img src="https://s3.eu-central-1.amazonaws.com/catchup-bottle/Evil_Geniuses_with_the_Aegis_at_The_International_2015.jpg" alt="La squadra di esports Evil Geniuses, vincitori al The International 2015 di Dota 2"/>

<p>Il mondo degli e-sports, gli sport elettronici, è in costante crescita nonostante lo scetticismo di molte persone, alcune delle quali non ritengono si tratti di sport ma solo di banali videogiochi. La questione della denominazione di queste attività, è aperta, ma i numeri parlano chiaro. Si tratta di un fenomeno cominciato agli inizi del 2000, con la proliferazione e l’accesso sempre più facile a console e pc da gioco, che oggi conta milioni di avidi partecipanti e spettatori, e tantissime aziende che, tramite pubblicità e sponsorizzazioni, vogliono sfruttare la popolarità di questi “sport” per vendere i propri prodotti.</p>

<p>Si definisce “e-sport” un videogioco che può essere giocato da più persone in competizione fra loro, con i partecipanti che cercano di sconfiggersi l’un l’altro. Grazie ad internet e alla connettività che offre, si possono sfidare già dal primo istante di gioco non solo compagni di scuola, ma anche persone che si trovano dall’altra parte del mondo. Già i primi videogiochi, che permettevano di sfidare altri giocatori in rete, offrivano classifiche e sistemi di punteggio per confrontare la propria abilità con quella degli altri. Poco dopo nascevano i primi tornei amatoriali tra appassionati, e successivamente, grazie al sempre crescente numero di spettatori, venivano creati veri e propri campionati che, ancora oggi, attirano giocatori da tutto il mondo.</p>

<p>La vera e propria nascita dell’e-sport professionale trova le sue origini nel gioco StarCraft, creato da una piccola azienda statunitense, la Blizzard Entertainment. Nonostante ciò è la Corea del Sud il paese nel quale, per primo, questo gioco ha accumulato migliaia di seguaci, e nel quale i giocatori hanno assunto il ruolo di veri e propri atleti professionisti, pagati e con un pubblico che li ammira e li invidia.</p>

<img src="https://s3.eu-central-1.amazonaws.com/catchup-bottle/jaedong.jpg" alt='Lee "Jaedong" Jae Dong, professionista Coreano di Starcraft impegnato in una partita'/>

<p class="image-credit">Lee "Jaedong" Jae Dong, professionista Coreano di Starcraft impegnato in una partita</p>

<p>Dato il crescente successo di questo fenomeno, in Corea sono nati dei canali televisivi dedicati alla sola trasmissione di partite di questo videogioco. Grazie alla visibilità che la tv ha offerto loro, i giocatori più forti sono diventati vere e proprie celebrità.</p>

<p>La moda degli e-sport, invece, ha impiegato molto tempo per diffondersi in Occidente, anche se fin da subito, numerosi gruppi di giocatori sia americani che europei restavano svegli fino alle prime luci dell’alba per ammirare la maestria dei loro idoli coreani, trasmessa in diretta streaming.</p>

<img src="https://s3.eu-central-1.amazonaws.com/catchup-bottle/dota-international.jpg" alt='KeyArena, Seattle Center, The International Dota 2 Championships 2015'/>
<p class="image-credit">KeyArena, Seattle Center, The International Dota 2 Championships 2015</p>

<p>Oggi con la popolarità raggiunta da giochi come League of Legends e Dota 2, nei quali due squadre composte da 5 persone si sfidano su un campo virtuale, anche in Europa e in America sono stati creati tornei con montepremi che possono ammontare a decine di milioni di euro. Queste cifre sono raggiungibili grazie ad un numero di spettatori in costante aumento, favorito in gran parte da siti di streaming come Twitch.tv dove, sia i giocatori più forti che quelli amatoriali, trasmettono in diretta le loro partite, arrivando ad avere anche oltre i 20 mila spettatori.</p>

<p>La popolarità ottenuta da questo fenomeno ha portato alla creazione di vere e proprie squadre, organizzate con lo scopo di tutelare i giocatori fornendo loro gli strumenti necessari per allenarsi e uno stipendio.</p>

<p>Come in un vero sport che si rispetti, l’e-sport è fatto anche di commoventi storie di ragazzi che riescono a rinascere da condizioni di vera miseria e diventare star, storie come quella di Syed Sumail Hassan, sedicenne pakistano che ha cominciato a giocare a Dota quando aveva otto anni e che oggi vive con la sua famiglia negli Stati Uniti da giocatore professionista nella lega americana, nella quale, fin da subito, ha dimostrato grande abilità, attirando l’attenzione delle più grandi squadre del settore. A gennaio 2015 è stato accolto nella squadra “Evil Geniuses” e, con poco meno di un anno, è riuscito a farle conquistare il primo posto al Dota International 2015, tenutosi in uno stadio a Seattle, nel quale è stato accolto da un pubblico di 17 mila spettatori sul posto e da numerosi altri in rete, che in diretta lo seguivano mentre con la sua squadra vinceva contro CDEC, una squadra cinese, vincendo $6,634,660 dollari e guadagnando più di un milione di dollari. Della vincita, infatti, viene prima versata una piccola percentuale alla società che gestisce la squadra, mentre il resto viene suddiviso tra tutti i giocatori.</p>

<p>Dando un’occhiata alle cifre, in continuo aumento anno dopo anno, campionato dopo campionato, è chiaro che ciò che conta davvero, non è l’appartenenza o meno di queste attività alla categoria di sport ma il fatto che sono attività che si stanno facendo largo nella nostra società occupandone pian piano uno spazio sempre più ampio ed importante.</p>